# Simple Past Tense

Geçmişte belli bir tarihte yaşanmış olayları anlatır. Üç yerde kullanılır. Kullanımı **was/were/did + V(2)** şeklindedir. Bu tense ile kullanılan bazı zaman zarfları; *two years ago, five months ago, yesterday, last week, last year, in 2005, in 746* şeklindedir.

Simple Past Tense fiillerin ikinci hali ile kullanılır. Fiillerin ikinci halleri düzenli olabildiği gibi düzensiz de olabilir. Düzenli fiillere çeşitli şekillerde *-ed* takısı eklenerek Simple Past Tense yapılır. Düzensiz fiiller için böyle bir kural söz konusu değildir.

---

## Completed Action In The Past

Geçmişte tamamlanmış olayları, eylemleri ve durumları aktarırken kullanılır.

- I graduated from university two years ago.
- They left the country last year.
- They washed the car yesterday.
- Did you see your uncle last week?
- Did you go to the cinema last night?
- I didn't see Jim yesterday.

## Duration In The Past

Geçmişte başlayıp geçmişte biten süreçler bu tense ile ifade edilir. Bu uzun zaman dilimleri bazı zarflar ile belirtilir.

- I lived in New York for three years.
- He studied Japanese for six years.
- They played chess all day.
- He watched TV all night.

## Habits In The Past

Geçmişte belli bir süre devam eden ve yine geçmişte bitmiş alışkanlıklar bu tense ile aktarılır.

- I used to go fishing when I had time.
- I wore braces as a child.
